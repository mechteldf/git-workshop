Ingrediënten
250 ml slagroom
150 gr witte chocolade, grof gehakt
30 gr suiker
250 gr mascarpone
1 pak lange vingers
150 ml sinaasappelsap
300 gr aardbeien
geschaafde witte chocolade, optioneel



Bereiding: Tiramisu met frambozen en witte chocolade
Doe 75 milliliter van de slagroom samen met de witte chocolade in een steelpannetje en verhit dit al roerend op laag vuur. Haal de pan van het vuur als alle witte chocolade gesmolten is en laat het mengsel afkoelen tot lichaamstemperatuur.

Klop de rest van de slagroom met de suiker lobbig. Voeg de mascarpone toe en mix het geheel nog enkele minuten door. Spatel tot slot de witte-chocoladeroom door het mengsel.

Halveer de helft van de aardbeien. Giet het sinaasappelsap in een diep bord en doop hier de helft van de lange vingers in. Bedek de bodem van een rechthoekige (oven)schaal met deze lange vingers. Verdeel daar de helft van het roommengsel over en leg daar de gehalveerde frambozen op. Herhaal de lagen met de lange vingers en het roommengsel en strijk de bovenkant glad. Laat de tiramisu minimaal 2 uur opstijven in de koelkast.

Garneer de tiramisu voor het serveren met de hele aardbeien en eventueel met wat geschaafde witte chocolade.
Eet op!
